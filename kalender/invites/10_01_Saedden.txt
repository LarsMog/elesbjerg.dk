-----Oprindelig meddelelse-----
Fra: Jesper Kiel [mailto:post@enhedslisten.dk] 
Sendt: 25. september 2013 13:18
Til: lars@enhedslisten.net
Emne: Invitation fra Stemmer på kanten - møder for alle i Århus - København - Esbjerg - Aalborg - Lolland

Kære kommunal- og regionskandidater

Jeg videresender en invitation fra Stemmer på kanten, som arbejder på at få flere af de socialt udsatte til at stemme d. 19. nov. Der bliver møder om kampagnen rundt om i landet som alle kan deltage i. 

Læs om det er noget for dig eller andre kandidater i din kommune eller region.

Med venlig hilsen Jesper Kiel, regions- og kommunalvalgsmedarbejder for Enhedslisten


Kære kandidat ved kommunal- og regionsvalg

Som du om nogen ved, er der valg til landets byråd og regioner den 19. november. Det er desværre ikke alle, som tager del i kommunalvalget. Ved sidste valg i 2009 var det kun 32 pct. af kontanthjælpsmodtagerne, som stemte. Det er et demokratisk problem, at vi har så stor en gruppe, for hvem der er afsat mange midler til i det kommunale, som ikke føler sig hørt eller demokratiet vedkommende. 

Lisbeth Zornig Andersen er initiativtager bag Stemmer på Kanten, en upartisk kampagne med formålet at mobilisere socialt udsatte til stemmeurnerne. Samtidig vil vi gerne bringe politikere og stemmeurner tættere på socialt udsatte, ved at opfordre til alternative kampagneelementer og stemmeurner placeret på eksempelvis væresteder, værtshuse, misbrugscentre eller foran Super Brugsen. Dette, mener vi, er en vigtig og altafgørende indsats for vores demokrati. Hvis vi vil bryste os med at være et af verdens mest velfungerende demokratier, må vi have alle med på vognen.

Det er vores alles ansvar at værne om demokratiet. I den forbindelse vil Stemmer på Kanten gerne invitere politikere, organisationer, foreninger, frivillige og borgere til en aften i demokratiets tegn, hvor Lisbeth Zornig Andersen giver kampagnens bud på, hvordan du kan føre en valgkamp, der er tiltænkt socialt udsatte i højere grad. Vi afholder 5 politiske stormøder rundt i landet, hvor alle kandidater er inviteret til det møde, der er placeret tættest. 

Aarhus: d. 26. september kl. 19-21. Årslev Møllevej 15, 8220 Brabrand på Tre Ege.
Tilmelding hurtigst muligt

København: d. 30. september kl. 19-21, Operaen på Christiania. 
Tilmelding senest d. 27. september

Esbjerg: d. 1. oktober 19-21. Sædden Kirke, Fyrvej 30. 6710. Esbjerg V.
Tilmelding senest d. 27. september

Aalborg: d. 8. oktober kl. 19-21, Lauritzens Plads 1, 9000 Aalborg Tilmelding senest d. 5. oktober

Lolland: d. 10. oktober kl. 19-21, info om placering følger hurtigst muligt Tilmelding senest d. 7. oktober

Du kan tilmelde dig på www.stemmerpaakanten.dk . Arrangementet er gratis, og alle er velkommen. Når du har tilmeldt dig, vil du modtage et bekræftelse med mere information om det møde du har tilmeldt dig.

Vi håber at se dig!

Stemmer på Kanten

For yderligere information, kontakt kampagneleder Therese Evald:
Email: Therese@stemmerpaakanten.dk
Tlf: 61466205
