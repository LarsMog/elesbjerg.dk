Hej alle politiske partier og ungdomsafdelinger!

Ribe Bibliotek vil gerne lave en lille happening i forbindelse med det kommende valg.
Det kunne vi godt tænke os at gøre ved, at sætte en sofa eller et par bløde stole op, hvor en kandidat kan sidde og snakke og blive udspurgt af en bruger/låner om sine holdninger. Om muligt vil vi selvfølgelig foretrække at I kan stille med en lokalkandidat. Seancen vil blive indenfor den betjente åbningstid for biblioteket og vi forestiller os en varighed af ½-1 time. Det hele under overskriften ” Spørg din lokalpolitiker”.
Det enkelte parti er selvfølgelig velkommen til at tage valgmateriale med.
Vi forestiller os at det skal foregå indenfor perioden 1. -19. november.
 
Hvis det er noget som I kunne tænke jer at deltage i, er I meget velkommen til at kontakte os.
  
Med venlig hilsen
  
Christoffer Kiilerich
Bibliotekar