Fra: Lotte Blomgreen [mailto:lobl@tvsyd.dk] 
Sendt: 24. september 2013 00:02
Til: Henning Egon Overgaard, Esbjerg Transport
Cc: Kaj Højgaard
Emne: vælgermøde i Esbjerg på TV SYD
 
Kære Henning Overgaard.
 
Et kommunalvalg er altid noget, vi glæder os rigtig meget til her på TV SYD: et valg er både en eksamen og en fest - og en enestående mulighed for borgerne for at høre, hvordan deres politikere ser fremtidens opgaver og udfordringer i kommunen.
 
Som du måske allerede har hørt, så er vi i fuld gang med at arrangere vælgermøder rundt omkring i alle vores 14 kommuner.
 
Vælgermøderne bliver sendt på direkte TV, og kommer til at bestå af en debat i vores nyhedsudsendelse kl. 19.30 mellem de kandidater, vi har vurderet, der har størst chance for at blive borgmester og derefter en times paneldebat kl. 20.00-21.00 på vores egen kanal mellem spidskandidaterne fra alle de partier/lister, der stiller op i de forskellige kommuner.
 
Og det er her, at du kommer ind i billedet: vi håber, at du har lyst til at repræsentere dit parti under debatten kl. 20.00-21.00.
 
Vi inviterer til vælgermøde i Esbjerg kommune den 14. november.
 
Det foregår i foyeren til SE (tidl. Sydenergi).
 
Tilhørere og spidskandidater skal være på plads senest kl. 19.15.
 
Møderne er offentligt tilgængelige og vi håber, at du har lyst til at slå på tromme for arrangementet. Der bliver hvert sted plads til 150-200 tilhørere, der ved hjælp af det, vi kalder "en vandrende mikrofon" også får mulighed for at stille spørgsmål til politikerne i paneldebatten.
 
Skulle nogen af jer have lyst til at byde ind med lidt knofedt omkring vælgermøderne (læs: salg af kaffe/ the/kage til deltagerne), så er vi meget interesserede i et partnerskab!
 
Jeg glæder mig til at høre fra dig og forhåbentligt se rigtigt mange af jer de kommende uger!
 
Må vi bede om tilbagemelding senest på fredag 27. september - helst på mail lobl@tvsyd.dk?
 
På forhånd tak!
 
De bedste hilsner med ønsket om en god valgkamp
 
Lotte
 
Med venlig hilsen
 
Lotte Blomgreen
Nyhedsredaktør
 
Tlf. +45 76 30 31 32 - Mobil +45 24 69 14 08
lobl@tvsyd.dk   www.tvsyd.dk  www.facebook.com/tvsyd