Fra: Hermansen Pernille Egholm. PEEH [mailto:peeh@esbjergkommune.dk]
Sendt: 10. november 2013 21:44
Til: Vallø Henrik. HEVAL; ebsenlone@gmail.com; Snedker John. JOSN; Kronborg Anders. AK; Rasmussen Jesper Frost. JESRA; Olsen Diana Mose. DIOL; Schwartz Karin. KSW; Henning Egon Overgaard, Esbjerg Transport; h_art@hotmail.com; njl@fontanas.dk
Emne: Unge i efterværn ønsker at klæde sig selv på til at give sin første stemme

Hej,

Efter lidt snak om kampagnen "Stemmer på Kanten" og arrangementet i Paraplyen i tirsdags (tak til dem som deltog), har vores unge i Ungehuset, Værestedet, ønsket at tale med Byrådskandidater, så de kan blive lidt klogere på hvordan og om de skal stemme til deres første valg, samt at høre Jeres politiske ståsted og jeres intentioner med "fremtiden" i Esbjerg kommune. Vi vil rigtig gerne bakke vores udsatte unge op i deres demokratiske nysgerrighed, og ønsker derfor at invitere Jer, på torsdag den 14. november 2013 kl. 17.00 - 18.30, til en god snak og debat ift. det kommende kommunalvalg.

Værestedet i Ungehuset er organiseret under Ungecenteret i Esbjerg kommune og er tiltænkt unge, som er bevilliget efterværn. Værestedet er et relativt nyt tiltag, men benyttes flittigt, både af en fast gruppe og af nye unge, der bliver bevilliget efterværn. Vi har en ung i huset, som er politisk engageret, hvilket betyder, at vi har mange gode og konstruktive snakke om torsdagen, hvor der er fælles eftermiddag og aften i Værestedet.

Vi håber, trods den korte varsel, at I har mulighed for at besøge os denne dag og give os alle en viden, som vi kan benytte den 19. november 2013, når vi skal stemme - nogen for første gang.
I er selvfølgelig velkommen til at sende en anden kandidat fra jeres parti. Vi hører meget gerne fra jer, om I har interesse i at møde vores unge.


På forhånd tak for hjælpen og vi glæder os til at se jer og vise jer Ungehuset :)


Med venlig hilsen

Pernille Egholm Hermansen
Ungekonsulent/pædagog i Hyblerne og Flow, Ungehuset
________________________________
Børn & Kultur
Ungecenter Ungehuset
Willemoesgade 61 1.th.
6700 Esbjerg
