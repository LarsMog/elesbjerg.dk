Et samarbejde mellem Enhedslisten og Det Konservative Folkeparti er ikke noget man ser særlig ofte. Men to byrådskandidater laver nu om på dette. 

Cathrine Sund Laursen fra Enhedslisten og Jonas Christensen fra de Konservative er nemlig gået sammen om at lave et arrangement på Huset, hvor folk kan komme ned og få en politisk snak med dem over en øl eller sodavand.

Grunden til at de har fået stablet dette arrangement på benene er blandt andet fordi, at de ikke er blevet inviteret ud til debatmøder på alle studiesteder i Esbjerg. Der blev blandt andet afholdt et debatmøde på Rybners Gymnasium, hvor vores partier lå til at få en god stemmeprocent. Men fordi det kun var de tre største partier i Esbjerg Kommune og Liberal Alliance der var inviteret, så mistede vi en del stemmer, da vi ikke kunne komme til orde. 

Derfor vil vi gerne møde de studerende på en anden måde, så de kan høre hvad vi mener, udtaler Jonas Christensen. 

Cathrine Laursen var også forundret, da hun fik af vide af en lokal SF’er at Enhedslisten ikke var blevet inviteret. Jeg synes da at det er ærgerligt, at ikke alle partier har muligheden for at komme med deres meninger. Det er da synd, at kun de største partier er inviteret hver gang, fordi det oftest er de mindre partier der har de nye idéer, hvor de der har haft magten i mange år følger samme trædemølle. Derfor er jeg rigtig glad for, at Jonas og jeg har fået stablet dette arrangement på benene, også selvom vi er politisk uenige på mange punkter, udtaler Cathrine Laursen. 

Man kan møde de to politikere på Huset over for Hovedbiblioteket fra kl.20.00 lørdag d.16 november. 

For yderligere oplysninger:Jonas Christensen
Byrådskandidat, Det Konservative Folkeparti
29113834

Cathrine Sund Laursen
Byrådskandidat, Enhedslisten
28720489